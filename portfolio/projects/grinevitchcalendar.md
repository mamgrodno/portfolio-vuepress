---
size: 3
title: grinevitchcalendar
heading: 'Сяргей Грыневіч: “Цікава была перапрацаваць супергерояў  у нешта больш трапнае”'
description: 'Паразмаўлялі пра гульню вербальных і невербальных сэнсаў, іронію і гумар, якія бароняць розум ад шэрага. Сакавік у календары mam стаў чарговай нагодай завітаць у майстэрню да  мастака ў вёсачку Славічы, што туліцца да Нёмана ў 18 кіламетрах ад Гродна.'
thumbnail: https://i.imgur.com/X8AFkOZ.jpg
date: 2024-12-28
height: 
hide: false
navigation: Кто

---
# **Сяргей Грыневіч: “Цікава была перапрацаваць супергерояў  у нешта больш трапнае”** 

### Сакавік у календары mam стаў чарговай нагодай завітаць у майстэрню да  Сяргея Грыневіча ў вёсачку Славічы, што туліцца да Нёмана ў 18 кіламетрах ад Гродна. Паразмаўлялі пра гульню вербальных і невербальных сэнсаў, іронію і гумар, якія бароняць розум ад шэрага. Наведалі дом, што стаіць на высокім беразе Нёмана. “Бацькі Нёмана”, – падкрэслівае мастак.

![Imgur](https://i.imgur.com/dNI81HP.jpg)

– _Гэта маё месца сілы, але галоўнае не сам дом, а лакацыя. Лічу яе за вялікі здабытак.
Дняпро, і Дзвіна могуць паспрачацца за тытул “бацька”, але ж бацька Нёман – толькі адзіны. Кожны дзень гляджу на яго. Рака  ў любую пару года цудоўна выглядае._

![Imgur](https://i.imgur.com/TT6ZiGF.jpg)

![Imgur](https://i.imgur.com/kiMuBdM.jpg)

Чаму сакавік? “Адліга на Нёмане” намалявана ў сакавіку. Вясна – ажывае прырода,  і можна назіраць яшчэ рэшткі зімняга надвор’я. 

– _Цені больш высокія, кантрасныя, бо зімой у нас такога сонца няма. Часцей вось, як сёння. Дзень прайшоў, але ж не развіднела. Шэрасць, нават, калі паўднёвы бок. Супермен прызямліўся на бераг Нёмана каля майго дома. Я яго не аднойчы, яшчэ некалькі разоў тут прызямліў. Ёсць праца з адлігай на чырвоным Нёмане. У прыватнай калекцыі знаходзіцца. 
“Канцэрт у стадоле” з Бэтманам (другая старонка календара)  – гэта таксама рэальнае месца і сапраўдны канцэрт._

![Imgur](https://i.imgur.com/X8AFkOZ.jpg)

![Imgur](https://i.imgur.com/TGBQk6S.jpg)

– _Хацелася паіранізаваць з гэтых персанажаў, перанесці іх у сучасныя абставіны і традыцыйнае беларускае наваколле. Апынуўшыся ў нязвыклым асяроддзі, уся драматургія набывае нечаканы сэнс, 
і візуальны шэраг таксама выклікае нязвыклую трактоўку_.

Гэтая тэма пакуль што не стала сапраўднай серыяй, карацей, яна працягваецца цягам часу. Героі апранаюць маскі, альбо заўсёды ў масках, каб стаць/ застацца такімі, якімі хочуць/мусяць,
альбо вымушаны быць.

![Imgur](https://i.imgur.com/BbFBjsa.jpg)

– _Ёсць нейкія папулярныя персанажы, поп зоркі, таксама ў цябе ёсць іронія, сцёб. Напрыклад, быў вялікі скандал з Кейт Мос з наркатой. Усе гэта абгаворвалі, была варта маляваць з іроніяй.
Намаляваў партрэт у Швейцарыі. Зараз ён у кватэры ў горадзе вісіць, і да гэтага яшчэ  трэба прыстасавацца._

<div class="gallery2">
<img src="https://i.imgur.com/sBG6hcX.jpeg" alt="Описание первого изображения"> 
<img src="https://i.imgur.com/vpO1o90.jpeg" alt="Описание второго изображения"> 
</div>

У ванны Клеапатры мастак акунуў Элізабэт Тэйлар таксама невыпадкова, бо акторка ў маладосці згуляла галоўную ролю ў фільме “Клеапатра”: “_Канешне, трэба была яе туды акунуць”._

<div class="gallery2">
<img src="https://i.imgur.com/FaAkvSR.jpeg" alt="Описание первого изображения"> 
<img src="https://i.imgur.com/1J7E78x.jpeg" alt="Описание второго изображения"> 
</div>

Вось больш складаны прыклад, гульня візуальных і вербальных сэнсаў з Альбертам Энштэйнам. Знакамітае фота Энштэйна з высалупнутым языком – асацыяцыя з групай Ролінг Стоўнз (камяні коцяцца) і прозвішча Энштэйн (ад нямецкага Stein (Штэйн) – камень): “_Два каменя, два языка. Тут усё адно пра адно_”.

![Imgur](https://i.imgur.com/ZJzLPhJ.jpg)

Дарэчы, можна проста смешна паслізнуцца і “адкінуць канькі”, ці заглядзецца на жаночы стан у фітнес-клубе.

![Imgur](https://i.imgur.com/mzpHfQ9.jpg)

![Imgur](https://i.imgur.com/dQNsfUi.jpg)

– _Пачуцце гумару адзінае, што мяне ратуе, я яго вельмі цаню. Цяпер хочацца зрабіць нейкае выказванне, але няма ніякіх магчымасцей. Стараюся не паддавацца такім раскладам, маляваць тое, што хочацца, і час ад часу нешта малюю “ў стол” з непераадольнай надзеяй, што надыдзе час, і вернецца адваротная рэакцыя ад гледача. Непасрэдны кантакт з гледачом для мяне вельмі істотны_.

<div class="gallery2">
<img src="https://i.imgur.com/bQBqz8s.jpeg" alt="Описание первого изображения"> 
<img src="https://i.imgur.com/REoToVS.jpeg" alt="Описание второго изображения"> 
</div>

У майстэрні каля сцяны прысунуты два вялікія, пакуль што, белыя палотны. “_Белае палатно – самае прыгожае, цікавей, чым нешта_”, – лічыць мастак. Але ў гэтым выпадку ўсё ясна – у  будучыні тут будуць апосталы Петр і Павел для касцёла Архангела Міхаіла ў Навагрудку.
 
![Imgur](https://i.imgur.com/X32xtox.jpg)

![Imgur](https://i.imgur.com/ZiYrpWl.jpg)

– _Калі накатвае цяжкая дэпрэсія, хочацца маляваць. Ратуюць праца і камунікацыя. На жаль яна сёння больш ідзе ў анлайн фармаце, але ў любым выпадку ратуе. І вось такая дылема: маляваць тое, што хочаш – немагчыма. Нават за мяжой, запрашэнні на выставы прыходзяць,  можна, але нешта нейтральнае. Салон, адным словам._

<div class="gallery3">
<img src="https://i.imgur.com/MlQoRlJ.jpeg" alt="Описание первого изображения"> 
<img src="https://i.imgur.com/fYQJcYf.jpeg" alt="Описание второго изображения"> 
<img src="https://i.imgur.com/tU6p5my.jpeg" alt="Описание третьего изображения">
</div>

Жыццё ў весцы таксама добры паратунак для мастака: "_Зімой печку растапіць люблю, камін – гэта не цяжка. Адно задавальненне. Летам – траву пакасіць, зрабіць нешта карыснае, і атрымаеш маральнае задавальненне ад жыцця. Мне ў гэтым сэнсе лепей.  Калі няма ідэй, каб нешта стварыць, заўсёды фізічная праца дапамагае. Альбо Раберціка малюю (унука)"_, – усміхаецца.

![Imgur](https://i.imgur.com/xu5cQsp.jpg)

![Imgur](https://i.imgur.com/fDjkKwW.jpg)

![Imgur](https://i.imgur.com/2kUyTx1.jpg)

**Больш пра Сяргея Грыневіча можна даведацца** [тут](https://www.instagram.com/grinevichsergey/)

**КАЛЯНДАР MAMGRODNO 2025**

СЯРГЕЙ ГРЫНЕВІЧ. САКАВІК

Сакавік (март). Сяргей Грыневіч. Адліга на Нёмане

![Imgur](https://i.imgur.com/OrCBlwT.jpg)

Сяргей Грыневіч. "Канцэрт у стадоле"

![Imgur](https://i.imgur.com/0uMt6qh.jpg)

Сакавік. Нататкі.

![Imgur](https://i.imgur.com/ycP6FyB.jpg)

Увесь каляндар глядзець [тут](https://www.mamgrodno.com/works/calendar.html)

Аўтар: Іна Максімчык, фота: Іна Максімчык і  з архіва Сяргея Грыневіча 
