---
size: 3
title: saintmihalalbum
heading: 'Хочацца выказацца з мінімумам візуальнага шуму'
description: 'Стварылі віртуальны мастацкі альбом калекцыі касцёла Святога Міхала Арханёла ў Навагрудку. Больш за 100 палотнаў, гравюр, скульптур, інсталяцый сучасных беларускіх мастакоў.'
thumbnail: https://i.imgur.com/KJHdzgN.jpg
date: 2025-06-10
height: 
hide: false
navigation: Коллекции

---
# Хочацца выказацца з мінімумам візуальнага шуму

#### Стварылі віртуальны мастацкі альбом калекцыі касцёла Святога Міхала Арханёла ў Навагрудку. Больш за 100 палотнаў, гравюр, скульптур, інсталяцый сучасных беларускіх мастакоў.

У асноўным, працы перадаюць натхненне ад Навагрудка, мясцовай прыроды, гістарычных падзей, сакральных таямніц у пошуках веры. І, канешне, уражанні ад самога касцёла, якому ў 2024 годзе споўнілася 400 гадоў.  Наогул, мастацтва ўплывае і на ландшафтны дызайн на тэрыторыі былога сярэднявечнага дамініканскага кляштара, а на двары месціцца сучасны  артэфакт – калона ў імя Святога Міхала Арханёла.

![Imgur](https://i.imgur.com/uzvHIoj.jpg)

![Imgur](https://i.imgur.com/UCreCBQ.jpg)

Віртуальны мастацкі альбом вырашылі зрабіць з “мінімумам візуальнага шуму”, з гісторыямі мастакоў і спасылкамі на іх творчасць. 

## Чаму вырашылі стварыць альбом

Некаторыя мастацкія працы можа ўбачыць кожны наведвальнік касцёла Святога Міхаіла Арханёла. Напрыклад, абразы Пятра і Паўла знаходзяцца ў нішах алтара (аўтар – гарадзенскі мастак Сяргей Грыневіч), гістарычныя гравюры – у крыпце (аўтар – мінскі графік Павел Татарнікаў). Але ж большасць калекцыі, сярод якой –  вобразы Святога Даменіка, Святога Фамы Аквінская (аўтар, гарадзенскі мастак Аляксандр Балдакоў),  пакутніц сясцёр- назарэтанак – захоўваюцца ў Доме пілігрыма пры касцёле. Каб яго наведаць,  патрэбна папярэдняя замова. 

![Imgur](https://i.imgur.com/pUPwAaO.jpg)

![Imgur](https://i.imgur.com/g5Gw1rn.jpg)

У віртуальную калекцыю увайшлі творы, зробленыя ў Навагрудку на пленэрах і не толькі. Таксама вырашылі распавесці пра мастакоў, пра іх натхненне, паказаць тыя цуд, святло і каштоўнасці, што ўкладзены ў сюжэты. Адкрыць для ўсіх вялікую калекцыю, за якую вялікі дзякуй мастакам, вернікам і мецэнатам.

## **"Наша мэта – вярнуцца да вытокаў, да гісторыі і да людзей, якія гэтую гісторыю стваралі."** Ксёндз Юры, пробашч касцёла Святога Міхала Арханёла ў Навагрудку.

_У 2021-м годзе фактычна скончыўся рамонт у самым храме і ў Доме пілігрыма, і трэба было напоўніць гэтыя вялікія лакацыі. Мы выбралі мастацкія творы, каб паказваць, прасоўваць беларускіх мастакоў, фарміраваць нагледжанасць. Каб вернікі разумелі і ведалі сучасныя творы. Вельмі важна таксама вярнуцца да вытокаў, да гісторыі і да людзей, якія гэтую гісторыю стваралі._

_Спачатку нас цікавілі такіе тэмы, як хараство Навагрудка, яго наваколля, архітэктуры. Такім чынам, першыя 24 працы былі пра прыгажосць гэтага месца. Потым у калекцыі з’явіліся партрэты сясцёр-назарэтанак, расстраляных немцамі ў час Вялікай Айчыннай вайны. Драматычная гісторыя ўвасобілася ў 12-і  вобразах манахінь-пакутніц, святароў і хлопчыка Алеся, які, менавіта, капаў ім магілу і таксама загінуў._

![Imgur](https://imgur.com/dPwCjws.jpg)

_Наступная мэта нашых пошукаў – сам дамініканскі кляштар, 400-гадовы юбілей касцёла святога Міхала Арханёла, сам Міхал Арханёл – нябесны заступнік Навагрудка. Яшчэ адзін мастацкі аб’ект –  калона святога Міхала Арханёла з’явілася побач з касцёлам у 2021-годзе. Яна падкрэслівае значнасць Святога Міхала Арханёла як заступніка для людзей, абаронцу і захавальніка Навагрудка. Калона стала адмысловай інтранізацыяй (уваходжаннем на пасад) Святога Арханёла Міхаіла над Беларуссю. Калона зроблена з харвацкага пясчаніка, фігура арханёла – з кампазітнага матэрыялу. Вышыня калоны ад падмурка да ляза мяча – 9.5 метраў. Праектаваў калону архітэктар Аляксей Яроменка, скульптар –  Вадзім Мацкевіч._ 

_Гэтым чынам мы запрашаем святога дапамагчы нам, абараніць ад зла, заступіцца за наш край._

## "Theatrum orbis terrarium circa Navagradak . Аnno 1654."

![Imgur](https://imgur.com/5ts6wsN.jpg)

**Выгляд міра зямного з ваколіцы Наваградка. У год 1654. Гістарычная рэканструкцыя сярэднявечнай гравюры, твор мастака Паўла Татарнікава, знаходзіцца ў 400-гадовай  крыпце.** 

Павел Татарникаў: _Твор прысвечаны 400-годдзю заснавання Дамініканскага кляштара ў Наваградку. Для выявы выбраны перыяд блізкі па часе да гэтай падзеі — сярэдзіна 17 ст. Гэта спроба намаляваць выгляд Замка і Места Наваградскага пад абаронай яго Патрона-заступніка — Св. Архангела Міхаіла. Стылістычна малюнак пераймае падабенства  старажытных мапаў. Як было прынята ў тагачастнай традыцыі — па-перыметры аркуша мапы размяшчаўся абавязковы антураж. Гэта былі ня толькі абрамляючыя ўпрыгожыванні. Элементы антуражу грунтаваліся на Біблейскім разуменні існавання Сусвету і паказвалі іх сэнс. Па баках выявы мы бачым сімволіку духоўнай і свецкай уладаў. Вобразы Прэсвятой Тройцы , Еўхарыстыі , Св. Укрыжавання, сімвалічныя выявы асвечанай Царквой улады — партрэты каралёў і імператараў. Гетыя восі таксама пазначаныя подпісамі геаграфічнага і фізічнага парадку. Бакі Свету — поўнач, поўдзень , захад , усход. Стыхіі Зямлі — агонь , вада , вецер , зямля . Па кутах гэтая выява абапіраецца на вобразы прапаведанага сярод людзей Слова Божага, гэта сімвалы чатырох Евангелістаў — Бык , Анёл , Сокал , Леў і імёны сыноў Ноя, як сімвалы народаў Свету — Сім , Хам , Афет і згубленыя (невядомыя) народы. Зверху сярод гербаў ваяводстваў, разам з Наваградскім - выявы сімвалаў улады - стаячыя на Прэстолах Еўхарыстычны Пацір ( кубак) і Кароны- Ціары._

Даведацца больш пра **Паўла Татарнікава** можна [тут](https://www.facebook.com/pavel.tatarnikov.7?locale=ru_RU) і тут: ["Гэта была відавочна, што я не перастану гуляць у салдацікі"](https://www.mamgrodno.com/projects/tatarnikovmam.html)

## **“Няхай мяне міне гэтая чара”**, Аляксандр Сакалоў, мастак-скульптар, Мінск.

<div class="gallery2">
<img src="https://i.imgur.com/N7cfKuo.jpeg" alt="Описание первого изображения"> 
<img src="https://i.imgur.com/YM27Uum.jpeg" alt="Описание второго изображения">
</div>

<div class="gallery2">
<img src="https://i.imgur.com/MdilySB.jpeg" alt="Описание первого изображения"> 
<img src="https://i.imgur.com/m8wxOY9.jpeg" alt="Описание второго изображения"> 

– _Скульптура “Чара”  – увасабленне, інтэрпрэтацыя евангельскага малення Хрыста аб чары падчас гефсіемскай малітвы: “Няхай мяне міне чара сія” (дакладна: Ойча! калі б Ты меў ласку пранесці чару гэтую міма Мяне; зрэшты, не Мая воля, але Твая хай будзе»). Насамрэч, гэта знак прызначэння, наколькі мы не ўладныя над лёсам. І што мы самі можам змяніць у жыцці_, – лічыць мастак.

Даведацца больш пра **Аляксандра Сакалова** можна [тут](https://www.instagram.com/aliaksandr_sakalou/)

## **“Можа быць, не цалкам загінем, не растварымся ўсё ж..."** Валянціна Шоба, мастачка, Гродна.

У калекцыі касцёла – некалькі прац Валянціны Шоба,  напісаных у розныя гады, часцей за ўсё па вясне. Усе яны злучаны нябачным прыцягненнем месца, “каларытам яго ідэйнага гучання”. 
– _Мяне нешта кліча сюды, аўра Вітаўта, уласныя ўспаміны. Прыязджаю аддаўна, проста таму, што мне патрэбна. Раблю на аснове натуры, якая за вокнамі, і менавіта яна спрабуе знайсці і перадаць мне сваю тэму. І гэта цудоўна. Я чую тут голас гісторыі, не ў кожнам горадзе так адбываецца. Пакуль чую._

<div class="gallery2">
<img src="https://i.imgur.com/0isFhBB.jpeg" alt="Описание первого изображения"> 
<img src="https://i.imgur.com/Sdwg17V.jpeg" alt="Описание второго изображения">
</div>

Амаль містычныя падзеі здарыліся, калі Валянціна атрымала прапанову напісаць манахінь- назарэтанак. Але ж мастачка ніколі не працуе на замову. 
– _Я не маглапісаць партрэты. Але падчас выпадковай размовы  даведалася, што ў манахінь была малітва, сапраўдны гімн. І без усялякага папярэджання на мяне звалілася сапраўднае бачанне, што трэба. Яны самі пагрукаліся: пачынай, малюй. Атрымалася такая расстрэльная сцяна з тэкстам і 12-ю жаночымі вобразамі. Вось так з’явілася “Малітва”. Апошняя праца, якую набылі ў гэтым годзе,“Пясочны гадзіннік”. Плынь часу, пясчынка, якую заўтра садзьме. Спачатку застануцца руіны, потым і яны сплывуць_. 

<div class="gallery2">
<img src="https://i.imgur.com/0WXuPOB.jpeg" alt="Описание первого изображения"> 
<img src="https://i.imgur.com/4LuyCmO.jpeg" alt="Описание второго изображения">
</div>

_Цягам часу ўсё праходзіць, час – гэта стыхія . Яна змятае ўсё на сваім шляху, разбурае муры, замкі, у пустэчу выцякаюць каралі, лёсы раствараюцца ў гнілой шэрай багне. Тут разбурылі, там пабудавалі, але ж няхай бы яно стаяла. Няхай непрывабнае, як старая вежа, але ж захавалася б цудоўнае дыханне жыцця._ 

![Imgur](https://i.imgur.com/ezWRUM0.jpg)

Больш пра **Валянціну Шобу** можна даведацца [тут](https://www.instagram.com/valentinashoba/)

## **“Сітуацыя Укрыжавання праходзіць праз усю гісторыю мастацтва, але я ўклаў у сюжэт свой погляд адлюстравання падзей.”** Сяргей Грыневіч, мастак, Гродна.

У калекцыі касцёла святога Міхаіла Арханёла знаходзіцца некалькі прац Сяргея Грыневіча, дзве з якіх можна пабачыць у бакавых нішах алтара – абразы апосталаў Пятра і Паўла. Абразы асвяціў 12 красавіка 2025 года Часовы павераны Ватыкана ў Беларусі монсеньёр Кшыштаф Серока. Палотны вышынёй каля 4-х метраў выкананы з захаваннем кананічных традыцый. Апостал Пётр трымае ключы ад нябеснага царства і скрутак – сімвал яго пасланняў да людзей. Апостал Павел трымае меч (знак сваёй смерці як пакутніка і сімвал духоўнай зброі воіна) і кнігу – словам сваім Пётр адваяваў у цемры душы грэшнікаў. 

<div class="gallery2">
<img src="https://i.imgur.com/kCWGbnb.jpeg" alt="Описание первого изображения"> 
<img src="https://i.imgur.com/aCt6KTs.jpeg" alt="Описание второго изображения">
</div>

“_Не скажу, што сябе стрымліваў, тым не менш, працы кананічна вытрыманыя. Гэтыя біблейскія вобразы сотні разоў увасабляліся ў мастацтве, шмат візуальных матэрыялаў. Мне падабаліся дзве скульптуры ў Рыме перад саборам Пятра і Паўла, сюжэт я пераняў адтуль. Але гэта цалкам аўтарскі твор: некалькі разоў прыязджаў да касцёла, каб натхніцца, злавіць маштаб, фігуры, колер, доўга рыхтаваўся”_ , – распавёў Сяргей Грыневіч.

<div class="gallery2">
<img src="https://i.imgur.com/m9HvL7R.jpeg" alt="Описание первого изображения"> 
<img src="https://i.imgur.com/x1vYI9g.jpeg" alt="Описание второго изображения">
</div>

_Сітуацыя Укрыжавання праходзіць праз усю гісторыю мастацтва, але я ўклаў у сюжэт свой погляд адлюстравання падзей._

<div class="gallery2">
<img src="https://i.imgur.com/88Ic6Ig.jpeg" alt="Описание первого изображения"> 
<img src="https://i.imgur.com/KJHdzgN.jpeg" alt="Описание второго изображения">
</div>

_Таямніца споведзі таксама прысутнічае. Розныя дзяўчыны, розныя колеры, толькі змяняюцца твары, але гэта вобразы рэальных людзей._" 

Больш пра **Сяргея Грыневіча** можна даведацца [тут](https://www.instagram.com/grinevichsergey/) і тут: [Часам патыліца больш красамоўная, чым твар](https://www.mamgrodno.com/works/connectgrinevitch.html)

## **Аляксандр Балдакоў, мастак. Гродна.  Працы Аляксандра Балдакова – сёння сталі візітнай карткай касцёла і дамініканскага кляштара.**

<div class="gallery2">
<img src="https://i.imgur.com/m9nLAkc.jpeg" alt="Описание первого изображения"> 
<img src="https://i.imgur.com/qLPiS8W.jpeg" alt="Описание второго изображения">
</div>

<div class="gallery2">
<img src="https://i.imgur.com/9ly2gur.jpeg" alt="Описание первого изображения"> 
<img src="https://i.imgur.com/A6VQX0a.jpeg" alt="Описание второго изображения">
</div>

<div class="gallery2">
<img src="https://i.imgur.com/PRfHKKb.jpeg" alt="Описание первого изображения"> 
<img src="https://i.imgur.com/PEjmcOs.jpeg" alt="Описание второго изображения">
</div>

Больш пра **Аляксандра Балдакова** можна даведацца [тут](https://www.instagram.com/flobus_art/), і тут: [Сюда надо приходить поправлять изрешеченное биополе](:https://www.mamgrodno.com/projects/boldakovart.html), і тут: [Арт проект Luminarium](https://www.mamgrodno.com/projects/luminariumboldakov.html)

## **“Калі была ў Навагрудку апошні раз, у небе анёлы ляталі”.** Ніна Чураба, мастачка, Гродна.

"_Навагрудак – вельмі атмасферны горад, тут лунае дух даўніны. Раптам адчуваеш, што нехта за табой стаіць, а павернешся – няма нікога. Калі я ўпершыню пайшла шпацыраваць, душа трымцела ад розных невялічкіх закуточкаў, вулачак. Калі дайшла да гары, яна мяне моцна ўразіла. Шукала краявід, знайшла сваё месца ў нізінцы. Насупраць – дом, які прадаецца. У старых будынках ёсць нейкі цуд, яны нясуць у сабе адвечны жыццёвы кантраст. Усё далікатна, як у жыцці чалавека, так і там, дзе жыве Бог.  Вось такі кантраст – гэта вечны духоўны стан. 
Люблю хадзіць па горадзе, як толькі сонейка ўстае. Вясной вельмі цікавае было неба. Над касцёламі анёлы ляталі. Вось ён,  арханёл Міхал, вось рука і меч. Адчуваю, што менавіта ён бароніць гэты горад. І дабро пераможа, інакш нічога не будзе. Адчуваю таксама, што чалавеку трэба перамагчы зло самому, яно ёсць у кожным з нас, але патрэбна ўдасканальвацца"_. 

<div class="gallery2">
<img src="https://i.imgur.com/5QlGIE4.jpeg" alt="Описание первого изображения"> 
<img src="https://i.imgur.com/VQX9BoV.jpeg" alt="Описание второго изображения">
</div>

Больш пра **Ніну Чураба** можна даведацца [тут](https://www.facebook.com/nina.churabo?locale=ru_RU)

## **“Хочацца выказацца з мінімумам візуальнага шуму”**. Вера Каўзановіч, мастачка, графік, Вілейка.

"_У Навагрудку я не ўпершыню. Была неаднаразова. Першае, што натхняе – ландшафт горада, адметнасці краявідаў і дастаткова адметная спадчына. Можна бясконца чэрпаць вобразы, сюжэты, спрабаваць сучаснае супаставіць з гісторыяй, што стваралася тут. Гэта немагчыма не чапляць, і я, увогуле, спрабую адкрыць гэты аспект: вельмі моцны культ продкаў, пытанні духоўнай спадчыны. 
Лаканічнасць для мяне вельмі характэрна. Я спрабую прыбраць лішняе ў кампазіцыі не для асэнсавання дэталей, а для абагульнення выразаў. Мне патрэбна знайсці тую пляму, якая перадае танальнасць. Лініі – праваднікі ў псіхічны стан мастака.  Я доўга думаю і хутка пішу"_. 

<div class="gallery2">
<img src="https://i.imgur.com/ulJfxMi.jpeg" alt="Описание первого изображения"> 
<img src="https://i.imgur.com/D3HhLtM.jpeg" alt="Описание второго изображения">
</div>

_Не бачу сэнсу фатаграфічна перадаваць краявід, імкнуся перадаваць не прадметнае падабенства, а эмацыйны стан. Эмоцыі, якія выклікае сам аб’ект. Наваградак – гэта целы свет, куды можна вяртацца і кожны раз з іншага боку глядзець. Напрыклад, зараз мяне ўсхвалявалі курганы, могілкі. Не чакала, што будзе так шмат думак. Альбо адзіны насып у Беларусі ў гонар адной асобы.  Хочацца выказацца ў вобразных праявах. Хочацца выказацца з мінімумам візуальнага шуму, у прастаце ёсць усё, што неабходна ў жыцці"_.

![Imgur](https://i.imgur.com/kAMKUcJ.jpg)

![Imgur](https://i.imgur.com/hkFi1gl.jpg)

Больш пра **Веру Каўзановіч** можна даведацца [тут](https://www.instagram.com/vera_kauzanovich_watercolor/)

## **“Сімвалы – гэта заўсёды найперш інтэлектуальная праца”**. Кацярына Коўзусь, мастачка, Мінск.

"_Вялікая частка прац у Навагрудку – палёт фантазіі на рэлігійную тэму. Перш за ўсё хацелася маляваць сімвалы,  галоўны вобраз для асэнсавання – гэта Міхал Арханёл, а другі – канешне, сабака з паходняй domini canes (сапраўдны сімвал ордэна дамініканцаў). Сімвалы – гэта заўсёды найперш інтэлектуальная праца, у якой аб’ядноўваюцца і ўяўленне аб гэтым месцы, і веды, і як тут увогуле ўсё пабудавана."_  

<div class="gallery3">
<img src="https://i.imgur.com/te1BRZS.jpeg" alt="Описание первого изображения"> 
<img src="https://i.imgur.com/BuUyRja.jpeg" alt="Описание второго изображения">
<img src="https://i.imgur.com/iYSNTXx.jpeg" alt="Описаниетретьего изображения">
</div>

Больш пра **Кацярыну Коўзусь** можна даведацца [тут](https://www.instagram.com/kvz.artinst/)

##**“Чапляюся за рэшткі ўражанняў, фрагменты і дэталі, якія натхнілі”.** Ангеліна Вашчанка, мастачка, Мінск.

_"Вечар, арган, драўляны Езус са згубленымі часткамі. Падрапаны, фактурны – жывы.  Магутны гук, музыка  з цемры.  Вежа Навагрудская. Курганы, дзе з мінулага засталіся быццам толькі карані дрэваў, такія вялікія, моцныя, што можна ўвогуле ўпасці. Для мяне асобная тэма – натхніцца ад знаходжання ў гэтым месцы, ад таго, што я бачу, чую, вычапіць моманты, звязаць гэта ўсё_".

<div class="gallery2">
<img src="https://i.imgur.com/vWQGV3h.jpeg" alt="Описание первого изображения"> 
<img src="https://i.imgur.com/QCAOMw7.jpeg" alt="Описание второго изображения">
</div>

<div class="gallery2">
<img src="https://i.imgur.com/MqMEPFz.jpeg" alt="Описание первого изображения"> 
<img src="https://i.imgur.com/dBq6BPj.jpeg" alt="Описание второго изображения">
</div>

Больш пра **Ангеліну Вашчанка** можна даведацца [тут](https://artcenter.by/user/104040874?srsltid=AfmBOopJO2hZXFKv_Uf_HYHHT1k5slqJHGwIMae1pw9igxgJBGbKE4II)

## **“Тры цвікі з адваротнага боку крыжа - вось так мы і дайшлі да пакут”**. Канстанцін Вашчанка, мастак, дызайнер. Мінск. 

_"З мінулага ў працах для мяне актуальны мінімалістычны дызайнерскі падыход,  каб чыста ідэя была. Так, горад увасабляецца ў лініях, лініі  складаюць камертон, асобную музыку гэтага месца. Мяне аддаўна зачапіла тэма Passion, Пакуты Хрыстовыя. І тут у хрысціанстве – шмат варыянтаў. Тры цвікі з адваротнага боку крыжа – вось мы і дайшлі да пакут. Цалкам, Навагрудак – маё месца сілы, люблю тут бываць, і гэты светлы, барочны касцёл святога Міхала Арханёла – блізкі, цёплы"_. 

<div class="gallery2">
<img src="https://i.imgur.com/E1aKcqe.jpeg" alt="Описание первого изображения"> 
<img src="https://i.imgur.com/UHAEKTb.jpeg" alt="Описание второго изображения">
</div>

<div class="gallery2">
<img src="https://i.imgur.com/Hvn7GVb.jpeg" alt="Описание первого изображения"> 
<img src="https://i.imgur.com/lvDXbus.jpeg" alt="Описание второго изображения">
</div>

Больш пра **Канстанціна Вашчанка** можна даведацца [тут]

## **“Хочацца злавіць гэтую сувязь рэчаіснасці і сэнсу”.** Кірыл Орсік, мастак-графік. Мінск. 

"_Навагрудак – горад невыпадковы для мяне, найперш звязаны з духоўнасцю. Уражваюць, асабліва ў красавіку,  краявіды – кантрасныя чорныя вясновыя ствалы дрэў  разам з яркай зелянінай на ўзгорках. Я  тут амаль фізічна адчуваю, як Арханёл Міхаіл бароніць ад непрыемнасцей і зла, ад жыццёвых чорных хмар. Ён прысутнічае паўсюль у горадзе. Усе мы – пад яго крыламі. І хочацца злавіць сувязь рэчаіснасці і асэнсаванасці гэтага  месца, адлюстраваць, перадаць у выяве"_. 

![Imgur](https://i.imgur.com/YxGZiNF.jpg)

Больш пра **Кірыла Орсіка** можна даведацца [тут](https://www.instagram.com/orsik_art/)

## **“Мне цікава знаходзіць унікальныя рэчы, якія датычаць унікальнага месца”.**  Васіль Пяшкун, мастак, працуе ў жанры пейзажу, Мінск.

У калекцыі касцёла святога Арханёла Міхаіла знаходзяцца некалькі краявідаў Васіля Пяшкуна. Усе яны звязаны з Навагрудкам, яго наваколлем і аб’ектамі. 

“_Мне цікава шукаць і знаходзіць унікальныя рэчы, якія датычаць унікальнага месца. Гэта можа быць нават стары бэз альбо плот у двары  каларытнай трушчобы. У Навагрудку даволі часта можна сустрэць маляўнічыя закінутыя хаты. Шмат старых разбудоў, ламачча,  нейкіх будынкаў, лямусаў. Але скрозь іх бачыш старыя муры, замкі, касцёлы, цэрквы. Тут вельмі цікавая архітэктура: на адзін метр – вялікая канцэнтрацыя помнікаў. Гэта натхняе. Далёка не трэба хадзіць, каб знайсці маляўнічае. З іншага боку, мне цікава пісаць архітэктуру. У мяне не бывае краявідаў без дамкоў,  а дарога заўсёды вядзе праз вёску. Будынкі далучаюць рытмы. Хочацца дакладных ліній, бо што рабіць з сонцам? Яно заўсёды жоўтае,  з якога ракурсу яго не бяры._ 

<div class="gallery2">
<img src="https://i.imgur.com/HKUMbpd.jpeg" alt="Описание первого изображения"> 
<img src="https://i.imgur.com/tGeBRgW.jpeg" alt="Описание второго изображения">
</div>

Больш пра **Васіля Пешкуна** можна даведацца [тут](https://www.instagram.com/vasilypeshkun/)

## **Мае галоўныя натхняльнікі – форма, рытмы і колеры. У Навагрудку гэтага дастаткова.** Ганна Сілівончык, мастачка, ілюстратарка.

_"Мае галоўныя натхняльнікі – форма, рытмы і колеры. У Навагрудку гэтага дастаткова. Мяне заўсёды радуюць і вабяць небанальныя сюжэты , калі няўмела намаляваныя, недарэчна злепленыя вобразы, парушэнне прапорцый выклікае ўсмешку і больш эмоцый, чым ідэальна правільна зробленае мастацтва. Мне захацелася пагуляць з памерамі і перспектывай, каб распавесці біблейскую гісторыю. Дадаць эмоцыю ў выразах,  дадаць клішэ, напрыклад, воблачка, як арэлі ў  дзіцячай кнізе. Было цікава і незвычайна прачуць рэлігійную тэму. Так атрымалася “Троіца”._ "

![Imgur](https://i.imgur.com/N6wbzP3.jpg)

Больш пра **Ганну Сілівончык** можна даведацца [тут](https://www.instagram.com/silivonchik_art/) і тут: [«Дыши через раз. Через рот. Чересчур.»](https://www.mamgrodno.com/projects/silivonchik.html)

## **"Вырашыла зрабіць нешта жыццесцвярджальнае.”** Марыя Пяшкун, мастачка, Мінск. 

_“Мне падабаецца назіраць за людзьмі. Таксама натхняюся атмасферай асяроддзя. У Навагрудку намалявала Святога Міхала Арханёла.  Рыцар з мячом – вобраз баявога арханёла, абаронцы. Вырашыла зрабіць нешта жыццесцвярджальнае”._

![Imgur](https://i.imgur.com/kdFaRhh.jpg)

Больш пра **Марыю Пяшкун** можна даведацца [тут](https://www.instagram.com/marie.peshkun/)


## **“Малітва аб дажджы”.** Ягор Коткін, мастак, ландшафтны дызайнер, Гродна.

_"У карціне зашыфравана калектыўная просьба - малітва аб дажджы. Адзінае пазітыўнае дзеянне закручвае Сусвет, выклікае дождж. У мінулым годзе была вялікая засуха, усе маліліся, і я маліўся."_

![Imgur](https://i.imgur.com/93Dl5Va.jpg)

Больш пра Ягора Коткіна можна даведацца [тут](https://www.instagram.com/yegorkotkin/) і тут: [Ловит эмоции, как бездомных собак…](https://www.mamgrodno.com/projects/kotkin.html)

























